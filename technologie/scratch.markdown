---
layout:     simpleTechnology
title-full: Programowanie dla dzieci - Scratch, Python, Javascript
title:      Scratch
image:		scratch.png
nocourses:  true
---

# Co to jest Scratch?

Scratch to edukacyjny język obiektowy, stworzony jako środek do nauczania dzieci i młodzieży (od 8 lat wzwyż) podstaw programowania pozwalający na tworzenie własnych animacji, gier, piosenek oraz rozmaitych skryptów - wszystko zależne tylko od wyobraźni.

Język ten powstał by pokonać stereotyp, że programowanie jest trudnym i nudnym zajęciem, dlatego Scratch, dzięki przyjaznemu interfejsowi jest idealny dla dzieci, które mogą się przekonać jak wciągającą zabawą jest tworzenie własnych programów.

Jako alternatywa, można sprawdzić strony jak np. [code.org](https://studio.code.org/courses), gdzie znajdziemy proste, interaktywne gry w programowanie dla dzieci nawet od 4 lat!

# Jak wygląda programowanie w Scratch?

Programowanie odbywa się w sposób wizualny - elementy języka, które mogą reagować na zewnętrzne zdarzenia mają kształt puzzli, a poprzez przeciąganie mogą być układane w określonym porządku. W ten sposób tworzy się kod przypisany określonemu obiektowi. Żeby stworzyć program w Scratch łączysz ze sobą bloki instrukcji tworząc odpowiednie kroki programu. Błędy składni nie istnieją w tym języku, ponieważ bloki są tak zaprojektowane, by tworzyły sensowny ciąg instrukcji. Natomiast różne typy danych są reprezentowane przez bloki o różnych kształtach zapewniając ochronę przed złym dopasowaniem typów.

Jeśli masz dziecko, które chcesz wprowadzić w świat programowania, Scratch będzie idealnym rozwiązaniem łączącym pożyteczną naukę z przyjemną zabawą!

Ciekawostką jest, że Scratch jest na 20 pozycji rankingu popularności TIOBE index  stale zyskujący popularność od 2014 roku. To odzwierciedlenie upowszechniania się nauki programowania w szkołach, gdzie głównie wykorzystuje się Scratcha.

Jeśli uważasz, że twoje dziecko może zacząć zabawę już z prawdziwymi językami programowania to możesz mu zaproponować [Python](/technologie/python) lub [Javascript](/technologie/javascript).

{% include books.html %}